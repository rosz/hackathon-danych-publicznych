§ 1. O sklepie internetowym Cortland
Sklep internetowy Cortland.pl, działający pod adresem www.cortland.pl, prowadzony jest przez Cortland Sp. z o.o. z siedzibą w Poznaniu przy ul. Zgoda 38, wpisaną do Krajowego Rejestru Sądowego, prowadzonego przez Sąd Rejonowy w Poznaniu, VIII Wydział Gospodarczy Krajowego Rejestru Sądowego pod numerem KRS 0000031468, kapitał zakładowy: 60.000,00 zł opłacony w całości, NIP: 778-00-43-683, Regon: 630008749.

§ 2. Opisy produktów
Wszelkie informacje zawarte w sklepie internetowym Cortland.pl nie stanowią oferty handlowej w rozumieniu art. 66 i n. Kodeksu Cywilnego, a jedynie zaproszenie do zawarcia umowy. Produkty można przeglądać wg kategorii produktów lub wg producentów.

§ 3. Ceny
Wszystkie ceny podane w Sklepie Internetowym Cortland.pl wyrażone są w złotych polskich (PLN) i stanowią informację wiążącą od chwili złożenia zamówienia.

§ 4. Przyjmowanie i realizacja zamówień
Zamówienia w sklepie internetowym Cortland.pl przyjmowane są poprzez stronę www.cortland.pl i realizowane według kolejności ich składania.
Składając zamówienie Klient dokonuje wyboru towaru, sposobu płatności oraz miejsca dostawy.
Złożenie zamówienia nie jest jednoznaczne z jego przyjęciem. Cortland zastrzega sobie prawo do odmowy realizacji zamówienia z ważnych powodów, o zaistnieniu których niezwłocznie poinformuje Kupującego, w szczególności gdy z przyczyn niezależnych od Cortland (takich jak błąd systemu komputerowego) wykonanie umowy zgodnie ze złożonym zamówieniem okaże się niemożliwe lub znacznie utrudnione.
Potwierdzenie przyjęcia zamówienia do realizacji przez Sprzedawcę jest jednoznaczne z zawarciem umowy kupna/sprzedaży wiążącej obie strony.
Przy realizacji każdego zamówienia wystawiamy fakturę lub paragon.
W sytuacji, gdy umowa sprzedaży objęta jest mechanizmem odwrotnego obciążenia podatkiem VAT, do rozliczenia podatku VAT zobowiązany jest kupujący na zasadach określonych w powszechnie obowiązujących przepisach prawa.

§ 5. Czas realizacji zamówienia
Na czas oczekiwania składa się czas realizacji zamówienia przez obsługę sklepu i czas dostarczenia przesyłki przez spedytora: Pocztę Polską, kuriera DHL, TBA, STM lub Paczkomaty InPost.
Czas realizacji zamówienia przez obsługę sklepu zależy od rodzaju towaru i jest podawany przy jego opisie w sklepie internetowym.
Czas dostarczenia przesyłki przez:
DHL - (na terenie Polski) 24 godziny w dni robocze;
kuriera miejskiego STM w Poznaniu - 2-4 godzin przy zamówieniu złożonym do godz. 14:00 w dni robocze;
Pocztę Polską - (na terenie Polski) wynosi od 1 do 5 dni;
Paczkomaty InPost - 2-3 dni robocze.

§ 6. Sposoby płatności
Cortland oferuje następujące sposoby płatności za pośrednictwem sklepu internetowego:
gotówką przy odbiorze towaru (płatność odbiera kurier w momencie dostarczenia zamówionego towaru). Wysokość kwoty jaką można zapłacić gotówką jest ograniczona do 5.500 zł brutto. Powyżej tej kwoty można płacić tylko przelewem bankowym (na podstawie wystawionej wcześniej przez Cortland Faktury Proforma);
gotówką przy odbiorze towaru w biurach handlowych Cortland;
przelewem bankowym (na podstawie wystawionej wcześniej przez Cortland Faktury Proforma). Towar wysyłamy po otrzymaniu przelewu na nasze konto bankowe (numer podany niżej);
kartą kredytową w systemie on-line za pośrednictwem PayU. Limit płatności kartą wynosi 7.000 zł brutto. Cortland nie ma dostępu do żadnych danych dotyczących konta klienta. Po złożeniu zamówienia i wpłacie przez klienta, na konto firmy PayU, Cortland ma 5 dni na podjęcie pieniędzy. Jeśli transakcja z różnych przyczyn nie dojdzie do skutku, pieniądze wracają do serwisu PayU, a następnie na konto klienta. Czas akceptacji płatności kartą kredytową trwa do 24 godzin; przelewem w systemie on-line za pośrednictwem PayU. Cortland nie ma dostępu do żadnych danych dotyczących konta klienta.
bezpieczne zakupy w systemie on-line za pośrednictwem PayPal. Przyjmujemy wyłącznie płatności dokonane z terytorium Polski. Dostawa towaru możliwa jest wyłącznie za pośrednictwem kuriera DHL. Nie ma możliwości odbioru osobistego w salonach Cortland oraz wysyłki za pośrednictwem Paczkomatów. Wszelkie wpłaty dokonane spoza terenu Polski, zostaną zwrócone do kupującego, a zamówienie zostanie anulowane.

§ 7. Zamówienia na imienne licencje
W przypadku zamówień na imienne licencje (wersje elektroniczne) programów m.in. Adobe, Apple, Corel, Quark, Microsoft, Filemaker wymagamy przedpłaty w wysokości 100% wartości zamówienia. Do realizacji zamówienia przystępujemy po wpływie pieniędzy na nasze konto bankowe. Imienne licencje nie podlegają zakupom ratalnym lub w leasingu oraz za pośrednictwem PayPal.

§ 8. Kredytowanie, zakupy ratalne i leasing
Cortland oferuje Państwu trzy formy kredytowania zakupów sprzętu i oprogramowania:
Stałym Klientom umożliwiamy otwarcie stałej linii kredytowej - prosimy kontaktować się z kierownikami naszych salonów.
Proste i przejrzyste kredytowanie zakupów przez Santander Consumer Finanse lub Credit Agricole Bank Polska S.A. W ramach tego systemu udzielamy naszym Klientom kredytów ratalnych na zakup sprzętu i oprogramowania na bardzo atrakcyjnych warunkach - szczegóły można znaleźć tutaj. 
Raty 0% dotyczą wyłącznie produktów firmy Apple (komputery, iPady i iPhone'y
We współpracy z GrenkeLeasing Sp. z o.o. oferujemy niezwykle atrakcyjny warunki leasingowania produktów z naszej oferty o wartości od 3000 zł do 30000 zł netto.
Wymagane jest wypełnienie jedynie jednostronicowego formularza oraz przedłożenie kilku podstawowych dokumentów. Nie jest konieczne kłopotliwe i czasochłonne zbieranie zaświadczeń z Urzędu Skarbowego, ZUS-u, dołączanie PIT-ów, poręczeń itd. Decyzję o leasingu otrzymają Państwo w ciągu około pół godziny.
Proponujemy dwie formy zakupów w systemie leasingowym:
w salonach Cortland - szczegóły tutaj;
poprzez leasing online w sklepie internetowym Cortland.
Z procedury leasingu wyłączone jest oprogramowanie komputerowe w wersji upgrade.

§ 9. Dostawa
Zamówione produkty dostarczamy TYLKO na terenie Polski za pośrednictwem:
DHL;
kuriera miejskiego STM w Poznaniu;
Poczta Polska (tylko towary mieszczące się w kopercie A4 i do 1 kg);
Paczkomaty InPost (maksymalne gabaryty przesyłek: 41 x 38 x 64 cm).
Koszt przesyłki zależy od spedytora oraz wartości zamówienia.

§ 10. Rezygnacja z zamówienia
W przypadku rezygnacji ze złożonego zamówienia prosimy o jak najszybszy kontakt z opiekunem sklepu na adres sklep@cortland.pl. Rezygnacja z zamówienia jest możliwa tylko w przypadku jeśli towar nie został jeszcze wysłany do Klienta oraz zamówienie nie dotyczy imiennych licencji na oprogramowanie lub towaru sprowadzanego na specjalne zamówienie Klienta.

§ 11. Odstąpienie od umowy. Zwroty.
Zgodnie z art. 27 ustawy z dnia 30 maja 2014 r. o prawach konsumenta (Dz.U. z dnia 24 czerwca 2014 r., poz. 827), Klient który zawarł umowę na odległość, może w terminie 14 dni od niej odstąpić bez podawania przyczyny i bez ponoszenia kosztów. Jeżeli jednak Klient wybrał sposób dostarczenia Poduktu inny niż najtańszy zwykły sposób dostarczenia oferowany przez Cortland, Cortland nie jest zobowiązany do zwrotu Klientowi poniesionych przez niego dodatkowych kosztów.
Odstąpienie Klienta (konsumenta) od umowy kupna jest możliwe w terminie 14 dni od daty objęcia rzeczy w posiadanie przez Klienta (konsumenta)  lub wskazaną przez niego osobę trzecią inną niż przewoźnik lub od dnia zawarcia umowy.
Cortland ma obowiązek niezwłocznie, nie później niż w terminie 14 dni od dnia otrzymania oświadczenia Klienta (konsumenta) o odstąpieniu od umowy, zwrócić konsumentowi wszystkie dokonane przez niego płatności, w tym koszty dostarczenia rzeczy. Cortland może wstrzymać się ze zwrotem płatności otrzymanych od Klienta do chwili otrzymania rzeczy z powrotem lub dostarczenia przez Klienta dowodu jej odesłania, w zależności od tego, które zdarzenie nastąpi wcześniej.
Klient (konsument) pokrywa wszystkie bezpośrednie koszty zwrotu rzeczy tytułem odstąpienia od umowy tj. koszty opakowania, zabezpieczenia i nadania.
Cortland dokonuje zwrotu płatności przy użyciu takiego samego sposobu zapłaty, jakiego użył Klient (konsument). W przypadku, gdy Klient za towar dokonał zapłaty przy odbiorze, powinien wyrazić zgodę na zwrot środków w razie odstąpienia od umowy na rachunek bankowy podany w oświadczeniu o odstąpieniu od umowy. Zwracany w tym trybie towar zostanie przyjęty wtedy, gdy będzie odesłany kompletny, a sam produkt oraz akcesoria będą nieuszkodzone oraz nie będą nosiły śladów używania, świadczących o innym wykorzystywaniu produktu, niż tylko do celów jego sprawdzenia. Klient ponosi odpowiedzialność za zmniejszenie wartości towaru będące wynikiem korzystania z niej w sposób wykraczający poza konieczny do stwierdzenia charakteru, cech i funkcjonowania towaru.
Zwrotowi nie podlegają produkty chronione prawami autorskimi, takie jak OPROGRAMOWANIE, po usunięciu ich oryginalnego opakowania (usunięta folia, zniszczone opakowanie) oraz licencje imienne.
Klient (konsument) ma obowiązek zwrócić przesyłką towar do Cortland niezwłocznie, jednak nie później niż 14 dni od dnia, w którym odstąpił od umowy. Do zachowania terminu wystarczy odesłanie rzeczy przed jego upływem.
Towar należy zwrócić na adres:
Cortland Sp. z o.o. (sklep internetowy)
ul. Zgoda 38
60-122 Poznań
Do przesyłki zwrotnej należy dołączyć podpisane pisemne oświadczenie o odstąpieniu od umowy kupna-sprzedaży oraz numer konta bankowego, na jaki Cortland ma zwrócić zapłatę. 
dla osób płacących przelewem lub za pobraniem - oświadczenie
dla osób płacących on-line za pośrednictwem serwisów PayU lub PayPal - oświadczenie
Przedstawione wyżej warunki zwrotu towaru nie dotyczą podmiotów gospodarczych.

§ 12. Naprawy sprzętu Apple
Cortland Sp. z o.o. prowadzi Autoryzowany Serwis Apple świadczący usługi napraw gwarancyjnych i pogwarancyjnych sprzętu Apple.
Uszkodzony sprzęt Apple można zgłosić do naprawy w naszych salonach lub wysyłkowo wypełniając formularz na stronie www.cortland.pl/serwis.html
Diagnozowanie i naprawy sprzętu Apple dokonują wyłącznie wykwalifikowani technicy, którzy ukończyli właściwe szkolenia Apple i posiadają certyfikat Apple Certified Macintosh Technician.
Podczas napraw serwisowych korzystamy tylko z oryginalnych części zamiennych Apple.

§ 13. Reklamacje
Cortland zobowiązany jest dostarczyć towar bez wad.
W przypadku, gdy towar ma wadę, podstawą prawną rozpatrywania reklamacji są przepisy ustawy z dnia 23 kwietnia 1964 r. Kodeks cywilny (tekst jednolity Dz.U.2014, poz. 121) w tym m.in. art. 556 – 576.
Klient ma prawo do złożenia reklamacji na podstawie rękojmi, jeżeli towar konsumpcyjny jest wadliwy. Rozróżnia się dwa rodzaje wad: fizyczną i prawną. Wada fizyczna to niezgodność produktu z umową. Dochodzi do niej w szczególności wtedy, gdy rzecz (i) nie ma właściwości, które produkt tego rodzaju powinien mieć, (ii) nie ma właściwości, o których Klient został zapewniony przez sprzedawcę lub reklamę, (iii) nie nadaje się do celu, o którym kupujący poinformował sprzedawcę, (iv) została wydana kupującemu w stanie niezupełnym – np. laptop sprzedany bez ładowarki, choć powinna być w zestawie. Z kolei wada prawna może polegać na tym, że kupiony przez Klient towar (i) jest własnością osoby trzeciej, (ii) jest obciążony prawem osoby trzeciej albo (iii) cechuje się ograniczeniami w korzystaniu lub rozporządzaniu nim w wyniku decyzji lub orzeczenia właściwego organu.
W sytuacji wystąpienia wady Klient może złożyć do sprzedawcy reklamację z tytułu rękojmi i zażądać jednego z czterech działań:
wymiany towaru na nowy;
naprawy towaru;
obniżenia ceny;
odstąpienia od umowy – o ile wada jest istotna.
Wybór żądania zależy od Klienta. Cortland może pod pewnymi warunkami zaproponować inne rozwiązanie, ale może się to odbyć z uwzględnieniem następujących okoliczności:
łatwość i szybkość wymiany lub naprawy towaru;
charakter wady – istotna czy nieistotna;
to, czy towar był wcześniej reklamowany.
Jeśli Klient żąda wymiany rzeczy lub jej naprawy, Cortland może odmówić spełnienia tego żądania pod warunkiem, że opcja wskazana przez Klienta:
byłaby niemożliwa do zrealizowania dla Cortland
w porównaniu z drugim z możliwych żądań wymagałaby nadmiernych kosztów.
Cortland może zaproponować inne rozwiązanie. Niezależnie od powyższego, w tej sytuacji Klient może zmienić swój wybór i żądać doprowadzenia towaru do stanu zgodności z umową w inny sposób, tj. obniżenia ceny lub odstąpienia od umowy.
Cortland musi wymienić towar lub usunąć wadę w rozsądnym czasie, który trwa nie dłużej niż 14 dni kalendarzowych. Jeśli Cortland nie dochowa tego terminu, Klient może wyznaczyć mu czas na spełnienie żądania. W przypadku dalszej bezczynności Sprzedawcy i upływu wyznaczonego terminu Klient jest uprawniony do odstąpienia od umowy lub żądania obniżenia ceny.
Cortland odpowiada wobec Klienta za sprzedany towar, jeżeli wada zostanie stwierdzona w okresie 2 lat od momentu jego wydania. Przez rok trwania odpowiedzialności sprzedawcy istnieje domniemanie, że stwierdzona wada lub jej przyczyna istniała już w momencie sprzedaży. W takiej sytuacji to Cortland musi udowodnić, że wada powstała z winy Klienta. W przypadku zauważenia wady w późniejszym terminie, tj. pomiędzy dwunastym a dwudziestym czwartym miesiącem od wydania towaru, Klient powinien wykazać, że wada towaru istniała w momencie zakupu.
W przypadku stwierdzenia wad towaru Klient ma prawo do niezwłocznego  zgłoszenia reklamacji za pośrednictwem formularza dostępnego na stronie www.cortland.pl/reklamacje, mailowo na adres reklamacje@cortland.pl lub pisemnie na adres Cortland. Należy opisać zauważoną wadę i określić swoje żądania przewidziane w ramach rękojmi.
Jeżeli żądanie złożone przez Klienta przy reklamacji dotyczy:
naprawy towaru,
wymiany towaru na nowy,
obniżenia ceny towaru,
to na Cortland spoczywa obowiązek rozpatrzenia reklamacji w terminie 14 dni kalendarzowych od dnia jej złożenia. W przypadku niedotrzymania tego terminu uznaje się, że reklamacja jest zasadna.
Reklamowany towar należy odesłać wraz z informacją o przyczynie reklamacji na adres Cortland Sp. z o.o., ul. Zgoda 38, 60-122 Poznań, z dopiskiem "REKLAMACJA" albo złożyć reklamacje bezpośrednio w salonie sprzedaży Cortland, w którym dokonano odbioru towaru.
Koszty poniesione przez Klienta związane z odesłaniem reklamowanego produktu zostaną zwrócone przez Cortland.
Cortland wyłącza odpowiedzialność z tytułu rękojmi (z wyjątkiem umów zawieranych z konsumentami) na zasadach określonych przepisami  prawa cywilnego (art. 558 k.c.).

§ 14. Recycling
Kupujący sprzęt elektryczny lub elektroniczny ma prawo dokonać zwrotu w Cortland zużytego urządzenia tego samego rodzaju. W tym celu należy dostarczyć osobiście zużyty sprzęt do wybranego salonu Cortland lub wysłać go na koszt Cortland kurierem DHL do salonu Cortland w Poznaniu. Prosimy o kontakt przed wezwaniem kuriera.

§ 15. Dane osobowe
Administratorem bazy danych osobowych przekazywanych przez klientów sklepu internetowego Cortland.pl w związku z zakupami jest Cortland Sp. z o.o. Dane osobowe wykorzystywane są w celu realizacji umów sprzedaży i mogą być przekazywane podmiotom odpowiedzialnym za dostawę zakupionych produktów do klienta oraz, w przypadku zakupów na raty, instytucjom kredytującym zakup. Klienci mają prawo dostępu do treści swoich danych oraz do ich poprawiania. Dane są przekazywane dobrowolnie.
Dane osobowe są przechowywane i chronione zgodnie z Ustawą z dnia 29.08.1997 r. o ochronie danych osobowych (Dz. U. z 2002 r. Nr 101, poz. 926 z późn. zm.) w sposób uniemożliwiający dostęp do nich osób trzecich.

§ 16. Postanowienia końcowe
W sprawach nieuregulowanych niniejszym regulaminem mają zastosowanie przepisy Kodeksu Cywilnego oraz przepisy Ustawy z dnia 30 maja 2014 r. o prawach konsumenta.
Cortland zastrzega sobie prawo do zmiany postanowień niniejszego regulaminu. Wszelkie zmiany obowiązują od daty opublikowania zmienionego regulaminu na stronie cortland.pl. Nie dotyczy to umów zawartych na podstawie regulaminu obowiązującego przed dokonaniem zmian, do których zastosowanie mieć będzie regulamin w dotychczasowym brzmieniu, chyba, że Kupujący po niezwłocznym zawiadomieniu go przez Cortland o wprowadzonych zmianach, wyrazi na nie zgodę.

§ 17. Dane kontaktowe
Cortland Sp. z o.o.  Zgoda 38  60-122 Poznań
E-mail: sklep@cortland.pl
Gadu-gadu: 5448658;
iChat: sklepcortland

§ 18. Konto bankowe
Bank Handlowy Oddział w Poznaniu nr rachunku 64 1030 1247 0000 0000 0952 4203 (numer konta bankowego należy wpisywać bez spacji).